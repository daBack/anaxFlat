Kmom04
===============================

Jag tycker det är otroligt roligt att jobba med färglära. Det är sådan stor skillnad mellan hemsidor där det lagts tid på färgschemat och inte. Det är därför jag känner att det är viktigt att lära sig. På de projekt jag gjort innan min högskoletid har jag ofta suttit ett bra tag i adobe kuler för att få bra färger att arbeta med (bra sida med alla olika slags färgscheman). Över lag tror jag att jag gillar ett mer ljust tema men även ljusa färger. Även om jag har en mörk färg använder jag mig gärna ofta av en stark kontrast, vit eller liknande.

Både färg och typsnitt ger enorm tyngd mot det budskap hemsidan vill visa. Är det stilrent och ljusa färger? Då kan det kännas proffsigt och möjligtvis vara till en shop eller liknande. Mörkt och mycket serifer på texten? kanske en tema sida, till spel eller liknande. Jag har skapat en Minecraft sida där färgerna går i brunt, grön och en font som liknar forntiden. Sidan var menad att vara en RPG webbplats för min RPG server. Då kan användaren reda på hemsidan (innan de ansluter till servern) få en inblick av vad de ger sig in på. Typsnitten kan ibland vara viktigare än själva texten den används på. Jag vet flera fall då jag fastnat för en text då jag tittar på fonten. Om då fonten speglar innehållet i texten blir det mer tyngd i det hela. Ska du introducera en ny modejacka , kanske du inte vill ha arial black utan något mer stilfullt.

Min less-struktur känns hopplockad och inte särskilt strukturerad. Eftersom jag hade svårt med att få mitt grid att ens fungera, slänga jag in/ändrade hej vilt för att få det att fungera. Jag själv vet precis vad jag har allt eftersom jag tittat på det så mycket, men för en utomstående finns ingen röd tråd. Under projektet kommer jag lägga mycket tid på just struktur och less då jag hade lite svårare med det under kursens gång. Jag känner att om jag misslyckats med en del, vill jag gärna gå vidare för att göra om och rätt!.

Mitt DEFAULT tema använder sig av en bakgrundsbild jag tidigare skapat. Även bannern likaså. just de två har ingen röd tråd gällande färgschema, men det röda, grön/gula och den blåa menyn tycker jag fungerar bra tillsammans. Det jag skulle kunnat göra för att få en bättre kombination är att utgå från min bruna flash bild.

Eftersom jag tycker det är roligt att jobba med stil och design (inte grid) så har jag inte känt att någon bit var mer utmanande än någon annan. Det som krånglade var dock när jag skulle se till att alla teman gick att komma åt genom anax-flat. Det strulade med vilken fil jag skulle ändra i och även hur de filerna jag skapat skulle aktiveras. Jag fick hjälp av Andreas och han nämnde make less-install. Efter det var det bara att tuta och köra.
